<!DOCTYPE html> 
<html> 
	<head> <title>Povesti</title> </head> 
    <body>
        <style> 
            a { color: #03b0f5; } 
            a:visited { color: #3906f0; } 
            a:hover { color: #f10a0a; } 
        </style>
        
    <h4>POVESTI</h4>
    <a href='pag2.html'; target="_blank" title="Alba ca Zapada si cei sapte pitici" >povestea 1</a><br>
    <a href="pag3.html"; target="_blank" title="Ursul pacalit de Vulpe">povestea 2</a><br>
    <a href="pag4.html"; target="_blank" title="Punguta cu doi bani">povestea 3</a><br>
    <a href="pag5.html" ; target="_blank"title="Frumoasa adormita">povestea 4</a><br>
    <h4>Alba ca Zapada si cei sapte pitici</h4>
    <a href='#next1'>povestea 1</a> <br>
    <p style='height:110px;'>Alba ca Zapada si cei sapte pitici<br> 
        O imparateasa statea la geam si cosea langa fereastra. S-a intepat in deget si trei picaturi de sange au cazut in zapada, facand-o sa-si doreasca un copil alb ca zapada, cu buzele rosii ca sangele si cu parul ca de abanos.

    Dupa ceva timp, imparateasa a ramas insarcinata si a nascut o fetita exact asa cum isi dorise. Toti s-au bucurat si i-au pus numele de Alba ca Zapada. La putin timp dupa ce a nascut-o, imparateasa a murit, iar imparatul, la fix un an s-a recasatorit cu o femeie foarte frumoasa insa si foarte rea.
    
    Dupa ce crescu, Alba ca Zapada deveni foarte frumoasa si iubita de tot regatul. Mama ei vitrega avea o oglinda fermecata care i-a spus ca Alba ca Zapada este cea mai frumoasa din imparatie si ea s-a suparat foarte rau.
    A vorbit cu un vanator si i-a spus acestuia s-o duca in padure si s-o omoare, insa vanatorul care ii era loial fostei imparatese, i-a dat drumul fetei si i-a spus sa nu se mai intoarca niciodata.
    
    Alba ca Zapada a ratacit prin padure pana cand a dat de casuta unor pitici. Le-a facut curat in casa si cei sapte pitici i-au propus sa stea cu ei. Mama vitrega afla de la oglinda ei ca Alba ca Zapada traieste si se deghizeaza intr-o baba si pleca spre casa piticilor. O gaseste pe Alba ca Zapada si o pune sa probeze o cingatoare, care o stranse asa de tare incat fata muri. Cand venira piticii, taiara cingatoarea si fata isi reveni.
    
    Mama ei vitrega iar venii si ii dadu un pieptane, iar Alba ca Zapada cum il puse in par, muri. Piticii scoasera pieptanul din par si fata isi reveni din nou. Imparateasa iar veni si ii dadu fetei un mar otravit. Alba ca Zapada musca din mar si muri din nou. Cand venira cei sapte pitici, nu mai putura sa faca nimic, si in loc s-o ingroape, ii facura un sicriu de clestar.
    
    Un print dintr-o imparatie vecina, trecu pe acolo si se indragosti imediat de fata din sicriu. Isi puse slugile s-o duca la palatul lui si pe drum, unul din servitorii care carau sicriul pe umar se impidica si Alba ca Zapada cazu. Ii sari bucata de mar din gat si se trezi la viata. Alba ca Zapada se casatori cu printul si toata lumea era fericita.
    
    Mama ei vitrega afla si veni la palat s-o vada pe Alba ca Zapada. Cum o vazu, se facu foarte urata si fugi in lume.</p> 
    <a id='next1'> </a> 
<h4>Ursul pacalit de vulpe</h4>
<a href='#next1'>povestea 2</a> <br>
    <p >Ursul pacalit de vulpe</p><br>
O vulpe vicleană care umblase toată noaptea după mâncare și nu găsise, iese la marginea drumului moartă de foame și vede că pe drum trece un om cu un car plin cu pește. Când văzu vulpea atâta pește, se lungi în mijlocul drumului și se prefăcu că este moartă. Omul văzând vulpea, se gândi că i-ar face nevestei o haină din blana ei și o luă și o aruncă în car deasupra peștelui.

Vulpea vicleană a început să arunce pește din carul omului și când a considerat că este de ajuns, a sărit și a început să mănânce. Nu trecu mult și pe drum apăru ursul, care vru și el niște pește de la vulpe. Vulpea nu vru să-i dea și îl sfătui să se ducă la lac, să bage coada în apă și la ziuă să tragă tare și va scoate și mai mulți pești decât are ea.

Ursul fugi repede la baltă și băgă toată coada în apă. Între timp se făcuse foarte frig și balta începuse să înghețe, prinzându-i ursului coada în gheață. Ursul nu mai putea de durere și trase odată tare încât rămase fără coadă.

Supărat rău, ursul se duse s-o caute pe vulpe și să se răzbune. Când îl văzu pe urs venind, vulpea se ascunse într-o scorbură de copac și începu să râdă de el. În zadar încercă ursul s-o prindă, pentru că vulpea era vicleană și se ferea de mâna lui.

Și uite așa a rămas ursul păcălit de vulpe.</p>
<h4>Punguta cu oi bani</h4>
<a href='#next1'>povestea 3</a> <br>
    <p style='height:10px;'>Punguta cu doi bani</p><br>
Era odată un moș care avea un cocoș și o babă care avea o găină care se oua de câte două ori pe zi, dar nu-i dădea niciun ou moșului. Moșul îi cere babei un ou ca să mănânce și el, dar baba zgărcită nu vrea să-i dea și îi zice să bată cocoșul ca să facă ouă. Moșul pofticios din fire, prinde cocoșul și începe să-l bată, însă când acesta scapă din mâna lui, fuge de acasă și umblă rătăcit pe drumuri.

Pe drum, cocoșul găsește o punguță cu doi bani pe care imediat o ia în cioc și pleacă s-o ducă moșneagului. În cale, îi iese o trăsură cu un boier, care îl pune pe vizitiu să ia punguța cocoșului. Supărat cocoșul, se ia după trăsură, însă boierul îl pune pe vizitiu să prindă cocoșul și să-l arunce într-o fântână.

Cocoșul înghite toată apa din fântână și se ia iar după boier. Ajuns acasă, boierul pune o babă să-l prindă și să-l arunce în cuptor. Când vede cocoșul focul, varsă toată apa ce o înghițise din fântână și răcorește cuptorul.

Când vede boierul una ca asta, îl aruncă în cireada cu vite ca să fie călcat în picioare sau luat în coarne de vreo vacă. Cocoșul înghite toate vitele și începe iar să cânte. Boierul se hotărăște să-l arunce în grămada cu bani și să înghită până îi va sta un ban în gât și va muri. Cocoșul înghite lacom toți banii și începe iar să cânte.

Deranjat la culme de cocoș, boierul ia hotărârea șă-i dea punguța cu doi bani ca să scape odată de el. Cocoșul ia punguța în cioc, dar începe să cânte și toate păsările boierului se iau după el. Plecă spre casa moșului, care îl auzi cântând și ieși să vadă despre ce este vorba. Acesta se bucură când văzu atâtea păsări, însă cocoșul scutură puternic din aripi și scoase din el tot bănetul înghițit de la boier și toate vitele, până se umplu toată curtea.

Când văzu baba ce aduse cocoșul, își bătu găina și o trimise să aducă și ea bogății. Găina găsi o mărgea și o înghiți, apoi veni și se puse pe cuibar, unde făcu doar o mărgea. Când văzu baba, bătu iar găina până o omorâ. Baba rămase săracă, iar moșul era acum foarte bogat. De milă, o puse pe babă găinăreasă, ca să aibe și ea ce mânca.</p>
<h4>Frumoasa Adormita</h4>
<a href='#next1'>povestea 4</a> <br>
    <p style='height:1000px;'>Frumoasa Adormita</p><br>
Odată, demult, erau un împărat şi o împărăteasă care erau foarte necăjiţi că nu aveau şi ei un copil. Pe când împărăteasa se scălda într-un râu, o broască sări pe mal şi îi spuse că , până a nu se împlini anul, avea să nască o fetiţă.

Aşa se şi întâmplă, iar împăratul şi împărăteasa se bucurară atât de mult încât dădură o petrecere mare, la care poftiră şi niste ursitoare.


În ţara lor erau treisprezece ursitoare, dar împăratul nu avea decât douăsprezece talere de aur pentru ca ele să mănânce , aşa că una nu fu poftită la ospăţ. Petrecerea fu strălucită şi, la sfârşit, ursitoarele îi meniră fetei cele mai alese daruri: virtute, frumuseţe, bogăţie şi câte altele. Când să grăiască ultima ursitoare, a douăsprezecea, se treziră acolo cu cea de-a treisprezecea, supărată foc că nu fusese poftită şi ea.
Ursitoarea furioasă blestemă fata ca, atunci când va împlini cincisprezece ani, să se înţepe cu un fus şi să moară. A douăsprezecea ursitoare îi luă vorba din gură şi adăugă iute să nu fie moartă, ci să cadă într-un somn adânc, care să ţină o sută de ani.
Împăratul dădu poruncă deîndată să fie aruncate pe foc toate fusele din împărăţie şi ameninţă cu pedeapsa cu moartea pe oricine va îndrăzni să toarcă cu fusul în împărăţia lui.
O babă surdă, care şedea într-un turn vechi al palatului, nu auzi porunca împărătească şi îşi văzu de tors cu fusul mai departe. În ziua când fata împăratului împlini cincisprezece ani, porni să cutreiere palatul, ajunse în turn la babă și încercă să toarcă şi ea. Fata se înţepă cu fusul și căzu într-n somn adânc.
Frumoasa adormita rămase pe patul care se afla acolo, dar adormi odată cu ea şi întreg palatul. Împăratul şi împărăteasa adormiră în sala tronului, caii în grajduri, câinii prin curţi, porumbeii pe acoperişuri, bucătarii în faţa vetrei, curtenii, oştenii şi slugile care pe unde se aflau. În jurul palatului începu să crească un gard de mărăcini care crescu an de an până când nu se mai văzu nici acoperişul.
Despre această întâmplare se duse vestea în toată lumea. Începură a veni feciori de crai şi de împăraţi, dorind să pătrundă în palat la frumoasa adormita, dar nu izbutiră să treacă de gardul de mărăcini.
După ani şi ani, vreo sută, un fecior de împărat auzi toate acestea de la un străbun de-al său. Tânărul viteaz hotărî pe loc să se ducă să o afle pe frumoasa adormita, chiar cu preţul vieţii.
Plecă voinicul şi ajunse la palat chiar în ziua în care se împlineau o sută de ani de la întâmplare. În faţa ochilor uimiţi ai prinţului mărăcinii se transformară în tufe de flori mari, înmiresmate, care se dădeau la o parte ca să îi facă loc să treacă.
Prinţul intră în curte şi văzu câinii dormind prin cotloane şi porumbeii pe acoperişuri. În palat văzu dormind curtenii, oştenii şi slugile, iar în sala tronului dormeau împăratul şi împărăteasa. Cutreieră el tot palatul şi ajunse în turnul cel vechi. Frumoasa adormita era întinsă pe pat, iar prinţul se aplecă şi o sărută. Acest sărut dezlegă blestemul.
Îndată ce o atinse cu buzele, frumoasa deschise ochii şi îl privi cu drag. Coborâră din turn şi văzură că s-au trezit cu toţii şi şi-au reluat treburile, mirându-se de ceea ce li se întâmplase.
Feciorul de împărat şi frumoasa adormită făcură o nuntă ca în poveşti şi trăiră fericiţi până la sfârşitul zilelor.</p>
    </body> 
    </html>